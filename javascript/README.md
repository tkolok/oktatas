# JavaScript

A [JavaScript](https://developer.mozilla.org/en-US/docs/Web/JavaScript) egy általános programozási nyelv. Az általános prpogramozási nyelveket általános
problémák megoldására használjuk (micsoda fordulat), például egyszerűbb és bonyolultabb számítások elvégzésére, adatok szűrésére, rendezésére.  
Két ok miatt választottam ezt a nyelvet a programozás bemutatásához. Először is, mert egy böngészőn és egy egyszerű szövegszerkesztőn kívül nincs szükség
komplex alkalmazások letöltésére, ezek pedig szinte minden számítógépen elérhetőek. Másodszor pedig ebben dolgozom már évek óta.

## A böngésző [fejlesztői környezetének](https://developer.mozilla.org/en-US/docs/Learn/Common_questions/Tools_and_setup/What_are_browser_developer_tools) megnyitása

Ahhoz, hogy egy kódot futtatni tudjunk, szükség van egy úgynevezett fejlesztői környezetre. Ezt az alábbi módon érhetjük el:
1. Kattintsunk az egér jobb gombjával a weboldal bármely elemére.
2. Válasszuk a Vizsgálat/Inspect lehetőséget.
3. Válasszuk a Konzol/Console fület.